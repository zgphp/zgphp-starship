---
template: post.html
title: "ZgPHP Meetup #27: Remember, remember"
---

Nakon što se ZgPHP user grupa posvetila organiziranju i predavanju na WebCampZg
2014, vrijeme je da se vratimo predavanjima na mjesečnim okupljanjima. U dobro
poznatom prostoru Mame u Preradovićevoj 18 nastavljamo dalje, a ako ih želite
poslušati, oslobodite svaki treći četvrtak u mjesecu. Držeći se standardnog
formata, za studeni smo pripremili dva predavanja.

#### Phing

Dođite po odgovore na pitanja poput “čemu uopće koristiti neki build sustav i
što fali običnim bash skriptama?”, “što je zapravo Phing i kako u osnovi radi?”,
“sve je to super ali moj build proces prespecifičan za bilo kakav standardni
alat?” te “kako bi izgledao neki stvarni primjer iole kompleksnijeg
builda?”Odgovore na ova pitanja dat će Vedran Križek koji se zadnjih 10+ godina
bavi developmentom srednjih i velikih custom web sustava u PHP-u, a trenutno
lomi glavu pitanjima standardizacije svega što ga okružuje.

#### Paradigme programiranja u PHP-u

Predavanje koje je dogovoreno na zadnjem drinkupu, suprotstavit će dvije
paradigme programiranja. Trenutno najkorišteniju, objektnu i sve popularniju,
funkcionalnu predstavit će yin i yang ZgPHP meetupa Ljubo Čanić i Matej Baćo.
Nakon što su raspravu započeli na ZgPHP meetup grupi, nastavili na drinkupu
jedino moguće rješenje bilo je dati im svjetla reflektora na idućem meetupu.

#### RSVP Yes?

Nadamo se da smo vas ovime zainteresirali da nam se pridruzite u četvrtak, 21.
studenog 2013. godine u Preradovićevoj 18, Zagreb s početkom u 17.30 sati.
Javite nam da dolazite kako bi se bolje organizirali i rezervirali dovoljan broj
mjesta za neslužbeni dio druženja u Koldingu, Berislavićeva 8 od 19.30 sati.
